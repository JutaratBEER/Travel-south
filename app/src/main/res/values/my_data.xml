<?xml version="1.0" encoding="utf-8"?>
<resources>
    <string-array name="detail_short">
        <item>รายละเอียดที่ 1 </item>
        <item>รายละเอียดที่ 2 </item>
        <item>รายละเอียดที่ 3 </item>
        <item>รายละเอียดที่ 4 </item>
        <item>รายละเอียดที่ 5 </item>
        <item>รายละเอียดที่ 6 </item>
        <item>รายละเอียดที่ 7 </item>
        <item>รายละเอียดที่ 8 </item>
        <item>รายละเอียดที่ 9 </item>
        <item>รายละเอียดที่ 10 </item>
        <item>รายละเอียดที่ 11</item>
        <item>รายละเอียดที่ 12 </item>
        <item>รายละเอียดที่ 13 </item>
        <item>รายละเอียดที่ 14 </item>
        <item>รายละเอียดที่ 15 </item>
        <item>รายละเอียดที่ 16 </item>
        <item>รายละเอียดที่ 17 </item>
        <item>รายละเอียดที่ 18 </item>
        <item>รายละเอียดที่ 19 </item>
        <item>รายละเอียดที่ 20 </item>

    </string-array>

    <string-array name="travelsouth">
        <item>เกาะเหลาเหลียง อยู่ในท้องที่อำเภอปะเหลียน ห่างจากแหลมตะเสะ จังหวัดตรัง ประมาณ 18 กิโลเมตร สามารถลงเรือได้จากอำเภอปะเหลียนหรือที่อำเภอกันตังก็ได้ โดยใช้เวลาเดินทางโดยเรือประมาณ 1 ชั่วโมง 40 นาที เป็นหนึ่งในหมู่เกาะของอุทยานแห่งชาติหมู่เกาะเภตรา มีหาดทรายของเกาะหันหน้าสู่ด้านตะวันออก ตามหน้าหาดจะมีปะการังน้ำตื้น บางส่วนโผล่พ้นน้ำขึ้นมาอวดความงามยามเมื่อน้ำลง และด้วยเหตุที่เกาะอยู่ใกล้ปากอ่าวจึงได้รับอิทธิพลของตะกอนจากปากน้ำกันตังและปะเหลียน ทำให้น้ำทะเลไม่ใสนัก จึงไม่เหมาะสำหรับการดำน้ำ คงมีเพียงการเดินเล่นชายหาด ถ่ายรูป ชมปะการังน้ำตื้น แต่ความเงียบสงบก็เป็นอีกหนึ่งเสน่ห์ดึงดูดนักเดินทางได้เป็นอย่างดี
</item>
        <item>เกาะปันหยี ตั้งอยู่ในบริเวณอุทยานแห่งชาติอ่าวพังงา หมู่ 1 บ้านท่าด่าน ตำบลเกาะปันหยี อำเภอเมือง จังหวัดพังงา เป็นเกาะเล็ก ๆ ที่ยังคงวิถีชีวิตแบบดั้งเดิมเอาไว้อย่างเหนียวแน่น มีชุมชนชาวประมงโบราณกว่า 200 ปี ที่อาศัยพื้นที่ราบหลังเกาะปันหยีเป็นที่หลบฝน และตั้งหมู่บ้านน้อย ๆ ขึ้นมา โดยแต่ละบ้านจะยกพื้นสูงเหนือน้ำ ชาวบ้านทั้งหมดเป็นชาวมุสลิม และอุทิศที่ราบเล็ก ๆ ของเกาะปันหยีให้เป็นมัสยิด ซึ่งเป็นศูนย์รวมจิตใจของผู้คน หากนักเดินทางมาสัมผัสบนเกาะปันหยีแห่งนี้ จะได้ชมวิถีชีวิตพื้นบ้านแบบชาวเลแท้ ๆ ที่มีศาสนาอิสลามหลอมรวมจิตใจผู้คน
</item>
        <item>แหลมพรหมเทพเป็นแหล่งท่องเที่ยวฮอตฮิตที่ใครต่อใครต่างต้องไปเยือนเมื่อไปถึงจังหวัดภูเก็ต โดยรอบมีทัศนียภาพที่สวยงาม อีกทั้งยังเป็นจุดชมพระอาทิตย์ตกดินที่สวยงามมากที่สุดแห่งหนึ่งของประเทศไทยเลยก็ว่าได้ นอกจากนี้ยังเป็นที่ตั้งของประภาคารกาญจนาภิเษก โดยสุดปลายของแหลมพรหมเทพ มีชื่อว่า "แหลมเจ้า" บริเวณตัวแหลมซึ่งยื่นออกไปในทะเล โดดเด่นด้วยต้นตาลที่ยืนตระหง่านเกาะกลุ่มกันอยู่อย่างสวยงาม ฉะนั้นใครที่อยากชมแสงสุดท้ายของวันที่สวยที่สุด...ต้องมาที่นี่ </item>
        <item>ภูเก็ตแฟนตาซีเป็นอาณาจักรมหัศจรรย์ที่รวบรวมความบันเทิงสุดยิ่งใหญ่ เป็นแหล่งท่องเที่ยวที่ถ่ายทอดศิลปวัฒนธรรมไทย โดยมีส่วนสำคัญคือ การแสดงศิลปวัฒนธรรมไทยผสมผสานเทคโนโลยีระดับโลก "มหัศจรรย์กมลา" ณ โรงละครวังไอยรา ที่สามารถจุจำนวนนักท่องเที่ยวได้ถึง 3,000 ที่นั่ง "ภัตตาคารมโนห์ราทอง" ที่พร้อมให้บริการอาหารบุฟเฟ่ต์ทั้งไทยและนานาชาติ โดยสามารถจุจำนวนนักท่องเที่ยวได้ถึง 4,000 ที่นั่ง อลังการงานสร้างสุด ๆ นอกจากนี้ยังมีหมู่บ้านหรรษา แหล่งรวมสินค้าหัตถกรรมไทย และกิจกรรมบันเทิงต่าง ๆ อีกมากมาย สามารถแวะมาชมมหัศจรรย์ความบันเทิงสุดอลังการนี้ได้ ตระการตาสุด ๆ
</item>
        <item>เกาะไหง ที่อยู่ในเขตอำเภอเกาะลันตา จังหวัดกระบี่ แต่จัดเป็นแหล่งท่องเที่ยวในกลุ่มของทะเลตรัง เนื่องจากการเดินทางจากจังหวัดตรังสะดวกมากกว่า หาดทรายบนเกาะขาว น้ำทะเลใส มองเห็นปลาหลายพันธุ์หลากสี รอบเกาะปะการังยังสมบูรณ์ อีกทั้งบนเกาะมีที่พักเอกชนบริการหลายแห่ง ส่วนการเดินทางสามารถเช่าเรือจากท่าเรือปากเมง ใช้เวลาเดินทางประมาณ 1 ชั่วโมง  </item>
        <item>เกาะลันตา เป็นอำเภอหนึ่งของจังหวัดกระบี่ โดยเป็นเกาะขนาดใหญ่ที่มีผู้คนอาศัยต่อเนื่องมายาวนานกว่าร้อยปี ประกอบด้วย เกาะลันตาใหญ่ และ เกาะลันตาน้อย แหล่งท่องเที่ยวส่วนใหญ่อยู่บน เกาะลันตาใหญ่ ขณะที่ เกาะลันตาน้อย เป็นที่ตั้งของที่ว่าการอำเภอเกาะลันตา ด้วยระยะทางที่ห่างไกลจากแผ่นดิน เกาะลันตาจึงยังคงความสวยงามของหาดทรายและน้ำทะเลสะอาด อีกทั้งยังมีวิถีชีวิตของชาวเกาะดั้งเดิม ที่มีทั้งชาวไทยพุทธ ชาวไทยจีน ชาวไทยมุสลิม และชาวไทยใหม่ (ชาวเล) อาศัยอยู่ร่วมกันอย่างสันติ ผสานกับความเจริญทางด้านหัวเกาะแถบท่าเรือและชายหาดฝั่งตะวันตก ซึ่งคึกคักด้วยนักท่องเที่ยว การมาเยือนเกาะลันตาจึงได้เที่ยวหลายบรรยากาศในคราวเดียวกัน</item>
        <item>เกาะคอเขา ตั้งอยู่ในอำเภอคุระบุรี จังหวัดพังงา เป็นเกาะขนาดเล็กยาวประมาณ 15 กิโลเมตร กว้างประมาณ 5 กิโลเมตร ตั้งอยู่บริเวณปากแม่น้ำตะกั่วป่า มีลักษณะคล้ายสันทราย มีป่าไม้โกงกางทางด้านฝั่งตะวันออกของเกาะ ส่วนทางด้านฝั่งตะวันตกของเกาะหันหน้าออกสู่ทะเลอันดามัน ทางด้านเหนือของเกาะมีภูเขาเตี้ย ๆ ทอดตัวในแนวเหนือ-ใต้ นับเป็นเกาะที่ยังคงเงียบสงบ และยังมีความเป็นธรรมชาติอยู่สูง เหมาะแก่การไปพักผ่อนชิล ๆ นอกจากนี้ ยังมีแหล่งโบราณคดีที่สำคัญบนเกาะ โดยตั้งอยู่ในบริเวณที่ชาวบ้านเรียกกันว่า "ทุ่งตึก" หรือ "เหมืองทอง" เหตุที่เรียกเช่นนี้คงจะเป็นเพราะว่าในบริเวณนี้มีซากอาคารโบราณสถานอยู่ 3 แห่ง และในบริเวณนี้ยังได้พบฐานเทวรูปเหรียญเงินอินเดีย เศษทองคำ และผงทรายทอง ปัจจุบันโบราณสถานดังกล่าวถูกทำลายไป คงเหลือแต่เพียงซากของฐานก่ออิฐเพียงบางส่วนเท่านั้น</item>
        <item>ย่านรวมตึกเก่าโบราณสไตล์ชิโน-โปรตุกีส คุณจะพบกับเสน่ห์ของตัวอาคารที่สร้างขึ้นสมัยรัชกาลที่ 5 ตกแต่งด้านหน้าอาคารด้วยสถาปัตยกรรมแบบยุโรปอย่างสวยงาม มีร้านขายผ้าปาเต๊ะ ผ้าลูกไม้ ร้านกาแฟ โรตีมะตะบะ และอีกมากมายให้แวะกันอย่างจุใจ นอกจากนี้ยังสามารถเดินชมซุ้มโค้งแบบโรมัน บานหน้าต่าง ช่องแสงลวดลายเรขาคณิตยุคอาร์ตเดโคสุดสวย ฯลฯ และอยากแนะนำให้แวะ "ซอยรมณีย์" ที่อดีตเคยเป็นซอยบันเทิง ซึ่งปัจจุบันถูกตกแต่งด้วยสีสันสวยงามน่าถ่ายรูปสุด ๆ ต่อด้วย "อังมอเหลา" คฤหาสน์แบบนีโอคลาสสิก  เรอเนสซองส์ ของตระกูลนายเหมืองเก่า ปิดท้ายด้วยแวะเก็บภาพที่สถานที่ยอดฮิตอย่าง "ธนาคารสแตนดาร์ดชาร์เตอร์ด" "ศูนย์รวมข่าวพรหมเทพ" และ "โรงแรมออนออน" รับรองว่าคุณจะหลงรักเมืองนี้เข้าอย่างจัง</item>
        <item>เกาะไข่นอก เป็นเกาะเล็ก ๆ ตั้งอยู่ในจังหวัดพังงา และอยู่ห่างจากเกาะภูเก็ตไม่มากนัก มีหาดทรายขาวบริสุทธิ์อยู่ด้านหน้าของเกาะ เหมาะแก่การนอนอาบแดด และมีสันทรายเล็ก ๆ เชื่อมต่อไปถึงโขดหินแห่งหนึ่ง บริเวณนี้เป็นจุดที่ดีในการดำน้ำดูปะการังน้ำตื้น ซึ่งมีปะการังมากมายหลากหลายชนิดให้ชม มีปลาสวยงามแหวกว่ายรอให้นักท่องเที่ยวมาให้อาหาร แต่ถ้าใครไม่ได้เตรียมนำอุปกรณ์สำหรับดำน้ำมา บนเกาะมีบริการให้เช่า อีกทั้งบริเวณรอบเกาะสามารถลงเล่นน้ำได้ แต่ต้องคอยระวังคลื่นลมแรงบ้างเป็นบางวัน และสำหรับใครที่คิดจะไปค้างคืนก็สามารถทำได้ แต่บนเกาะไม่มีที่พักไว้บริการ นักท่องเที่ยวที่อยากจะพักแรมต้องนำเต็นท์มากางเอง ซึ่งบนเกาะไม่มีน้ำจืดให้ ส่วนใหญ่นักท่องเที่ยวชอบที่จะไปตื่นตาตื่นใจชมความสวยของเกาะไข่นอกเพียงแค่ประมาณ 3-4 ชั่วโมงเท่านั้น</item>
        <item>เกาะนางยวน ความงามอันมหัศจรรย์สวรรค์แห่งการพักผ่อน ได้รับการยกย่องให้เป็น 1 ใน 10 ของโลก เกาะนางยวนประกอบด้วยเกาะเล็กๆ 3 เกาะ ถูกเชื่อมเข้าหากันด้วยสันทรายสีขาว ตัดกับน้ำทะเลสีฟ้าใส จนกลายเป็นอ่าวส่วนตัวถึง 3 อ่าวบริเวณรอบเกาะยังมีแนวปะการังและปลาการ์ตูนตัวน้อยใหญ่ แหวกว่ายไปมาให้คุณชมอย่างเพลิดเพลิน นอกจากนี้ บนยอดเขายังมีจุดชมวิว สามารถชมพระอาทิตย์ขึ้นและตกได้บนหาดเดียวกัน ซึ่งนับเป็นเอกลักษณ์อันโดดเด่นของเกาะนางยวน ที่มีเพียงแห่งเดียวในโลก</item>
        <item>เกาะพะงัน ใหญ่เป็นอันดับสองรองจาก เกาะสมุย ของจังหวัดสุราษฎร์ธานี อยู่ห่างจาก เกาะสมุย ไปทางทิศเหนือประมาณ 20 กิโลเมตร ใช้เวลาเดินทางประมาณ 30 นาที
 ถ้าเอ่ยคำขวัญ "พระจันทร์สวย น้ำใส หาดทรายขาว ปะการังแพรวพราว เพชรกลางอ่าว เมืองคนดี" หลาย ๆ คนคงส่ายหน้าไม่รู้จักว่าคือสถานที่ไหน แต่ถ้าพูดถึง "ฟูลมูลปาร์ตี้" นักท่องเที่ยวเกือบจะทั่วโลก ต่างก็ร้องอ๋อ! พร้อม ๆ กับคิดถึง "ฟูลมูลปาร์ตี้" ปาร์ตี้มันส์ ๆ ริมหาดริ้น "เกาะพะงัน" หรือ "เกาะพงัน" ที่มีชื่อเสียงโด่งดังก้องโลก เพราะทุกค่ำคืนขึ้น 15 ค่ำ ที่พระจันทร์เต็มดวง "ฟูลมูลปาร์ตี้" จะบังเกิดขึ้นมาสร้างความสนุกครึกครื้น ให้กับบรรดานักท่องเที่ยวที่เดินทางมาเพื่อปาร์ตี้นี้โดยเฉพาะ
</item>
        <item>เกาะกระดาน เป็นเกาะที่สวยที่สุดของทะเลตรัง อยู่ทางด้านตะวันตกของเกาะมุกและเกาะลิบง มีเนื้อที่ 600 ไร่ ซึ่ง 5 ใน 6 ส่วนของเกาะนี้อยู่ในความรับผิดชอบของอุทยานแห่งชาติหาดเจ้าไหม ที่เหลือเป็นของเอกชน โดยเกาะกระดานมีชายหาดที่มีทรายขาวละเอียดและน้ำทะเลใสจนมองเห็นแนวปะการัง ซึ่งเป็นปะการังน้ำตื้น ตลอดจนฝูงปลาหลากสีหลายพันธุ์ บนเกาะมีที่พักบริการทั้งของเอกชนและกรมอุทยานแห่งชาติสัตว์ป่า และพันธุ์พืช ส่วนการเดินทางสามารถเช่าเรือจากท่าเรือปากเมงหรือท่าเรือเจ้าไหม ใช้เวลาเดินทาง 1 ชั่วโมง 30 นาที</item>
        <item>อุทยานแห่งชาติเขาสกดินแดนศูนย์กลางของ “ขุนเขาแห่งป่าฝน” เป็นผืนป่าดิบชื้นผืนใหญ่ที่สุดและมีความสำคัญของภาคใต้อันประกอบไปด้วยอุทยานแห่งชาติเขาสก เขตรักษาพันธุ์สัตว์ป่าคลองแสง เขตรักษาพันธุ์สัตว์ป่าคลองยัน เขตรักษาพันธุ์สัตว์ป่าคลองนาคา อุทยานแห่งชาติศรีพังงา และอุทยานแห่งชาติแก่งกรุง มีพื้นที่ทั้งสิ้น 2,296,879.5 ไร่ มีความหลากหลายทางชีวภาพสูง อุดมไปด้วยพืชพรรณมากมายหลายชนิด ทั้งพืชพรรณที่หายากและเป็นพืชเฉพาะถิ่น อันได้แก่ บัวผุด ปาล์มเจ้าเมืองถลางหรือปาล์มหลังขาวและปาล์มพระราหู นอกจากนี้ยังเป็นแหล่งที่อยู่อาศัยของสัตว์ป่านานาชนิด โดยเฉพาะพบสัตว์ป่าสงวนถึง 4 ชนิด คือ เก้งหม้อ เลียงผา สมเสร็จ และแมวลายหินอ่อน และประกอบกับสภาพพื้นที่มีทิวทัศน์ ที่สวยงาม มีความมหัศจรรย์ทางธรรมชาติทั้งน้ำตก หน้าผา ถ้ำ และ ทิวทัศน์เทือกเขาหินปูนที่ตั้งตระหง่านเหนือผืนน้ำอ่างเก็บน้ำเขื่อนรัชชประภา จนได้รับฉายาว่า กุ้ยหลินเมืองไทย</item>
        <item>เกาะพยาม จังหวัดระนอง เป็นเกาะขนาดใหญ่ มีพื้นที่ประมาณ 35 ตารางกิโลเมตร อยู่ใกล้เกาะช้าง โดยมีชาวบ้านอาศัยอยู่บนเกาะประมาณ 160 ครัวเรือน ส่วนใหญ่มีอาชีพทำสวนมะม่วงหิมพานต์ สวนยางพารา และประมงชายฝั่ง กิจกรรมบนเกาะจะมีการตกปลา ขี่จักรยานรอบเกาะ และสำหรับผู้ที่ชื่นชอบการดำน้ำดูปะการัง เกาะพยามถือเป็นแหล่งดูปะการังที่สมบูรณ์สวยงาม ส่วนทางด้านทิศตะวันออกของเกาะไม่มีหาดทราย แต่มีความอุดมสมบูรณ์ของป่าชายเลน และมีชาวเล เผ่ามอแกนมาอาศัยอยู่เป็นบางครั้ง ซึ่งบนเกาะพยามมีที่พักบริการนักท่องเที่ยว</item>
        <item>วัดพระบรมธาตุไชยา เป็นอารามหลวงชั้นเอก ชนิดราชวรวิหาร ตั้งอยู่ที่ 50 หมู่ 3 ตำบลเวียง อำเภอไชยา จังหวัดสุราษฎร์ธานี เดิมเป็นวัดราษฎร์ พระบาทสมเด็จพระเจ้าอยู่หัวรัชกาลปัจจุบันทรงพระกรุณาโปรดเกล้าฯ พระราชทานพระบรมราชานุญาติให้ยกฐานะขึ้นเป็นพระอารามหลวงชั้นตรี ชนิดสามัญ เมื่อวันที่ 28 พฤษภาคม พ.ศ. 2491 มีนามว่า พระธาตุไชยา และต่อมาทรงพระกรุณาโปรดเกล้าฯ พระราชทานพระบรมราชานุญาติให้เลื่อนฐานะเป็น วัดพระธาตุไชยา ขึ้นเป็นพระอารามหลวงชั้นเอก ชนิดราชวรวิหาร และพระราชทานนามใหม่ว่าพระบรมธาตุไชยา เมื่อวันที่ 6 กุมภาพันธ์ พ.ศ. 2500 พระบรมธาตุไชยานี้ ตั้งอยู่ห่างจากที่ว่าการอำเภอไชยา ประมาณ 2 กิโลเมตร ตั้งอยู่ห่างจากสถานีรถไฟไชยาไปทางตะวันตก ประมาณ 1 กิโลเมตร และตั้งอยู่ห่างจากถนนทางหลวง แผ่นดินสายเอ 41 ไปทางตะวันออกประมาณ 2 กิโลเมตร</item>
        <item>พิพิธภัณฑ์แสดงศิลปะจิตรกรรม 3 มิติ สุดอลังการแห่งแรกของจังหวัดภูเก็ต โดยภายในมีการจัดแสดงภาพจิตรกรรม 3 มิติ ที่เป็นผลงานของศิลปินเกาหลีกว่า 20 ชีวิต ที่ได้บินลัดฟ้ามาสร้างผลงานศิลปะภาพ 3 มิติ กว่า 100 ภาพ ลงบนผนังตึกด้วยตัวเอง ซึ่งภายในพิพิธภัณฑ์ถูกแบ่งพื้นที่ออกเป็น 2 ชั้น ซึ่งแต่ละภาพจะเน้นเป็นภาพการผจญภัยต่าง ๆ โดยมีไฮไลท์อยู่ที่สะพานข้ามลำธารน้ำตกที่ไหลเชี่ยวกราด นักท่องเที่ยวจะได้สนุกสนานไปกับการทำท่าทางปีนบันไดขึ้นไปบนน้ำตกแสนน่ากลัว หรือจะไปเล่นสกีหิมะ กระโดดร่ม วิ่งหนีสึนามิที่วาดได้เหมือนจริงมาก ๆ มาร่วมเป็นหนึ่งในภาพวาดเสมือนจริงนี้ได้ทุกวัน</item>
        <item>สวนผีเสื้อและโลกแมลงภูเก็ตเป็นแหล่งรวบรวมผีเสื้อหลากหลายชนิดและแมลงหลากหลายพันธุ์ ที่จะทำให้คุณหลงรักสัตว์มีปีกตัวน้อยเข้าอย่างจัง โดยภายในแบ่งออกเป็นหลายโซน ซึ่งโซนแรกจะเป็นโซนของ "โลกแมลง" โดยจะได้พบกับความมหัศจรรย์ของเพื่อนร่วมโลกตัวเล็ก ๆ ค้นพบจุดกำเนิดและวิวัฒนาการพร้อม ๆ กับการกำเนิดของไดโนเสาร์และมนุษย์ ตลอดจนร่วมเรียนรู้เกี่ยวกับความแตกต่างของแมงและแมลง และเรียนรู้เรื่องราวของผีเสื้อเบื้องต้น ทั้งชนิดของผีเสื้อ การแบ่งวงศ์ และถิ่นที่อยู่ โซนต่อมาคือ "สวนผีเสื้อ" จะได้พบกับผีเสื้อนับร้อยที่บินวนเวียนอยู่รอบตัวแบบใกล้ชิด บนพื้นที่กว่า 1,350 ตารางเมตร อีกทั้งยังได้เยี่ยมชมเหล่าแมลงมีชีวิตสุดพิเศษที่น่าตื่นตาตื่นใจ อาทิ กิ้งกือยักษ์ แมลงสาบยักษ์มาดากัสการ์ ตั๊กแตนกิ่งไม้ ตั๊กแตนใบไม้ จิ้งหรีด แมงป่อง และตะขาบ นอกจากนี้ยังมีโซน "บ้านเพาะพันธุ์และบ้านดักแด้" ที่จะได้เห็นวงจรชีวิตของผีเสื้อ รวมไปถึงโซน "ผึ้ง" "พิพิธภัณฑ์หม่อนไหม" และปิดท้ายด้วยการแวะช้อปปิ้งที่โซน "ร้านขายของและอาหาร" รับรองจะสนุกสนานพร้อมกับได้ความรู้กลับไปอย่างแน่นอน
</item>
        <item>เกาะสมุย"สวรรค์กลางอ่าวไทยรวมอยู่ด้วยเป็นแน่ เพราะแม้ว่าที่แห่งนี้จะไม่ใช่สถานที่ท่องเที่ยวแปลกใหม่ แต่ก็มีเสน่ห์เฉพาะตัว ชายหาดที่ทอดยาวขนานไปกับทะเล ต้นมะพร้าวเรียงรายริมชายหาด และน้ำทะเลใสสีสวย  ได้บรรยากาศสุดๆ  จึงไม่น่าแปลกใจเลยว่าสถานที่แห่งนี้ ยังคงเรียกนักท่องเที่ยวทั้งชาวไทยและชาวต่างประเทศได้อยู่หมัด!                              เกาะสมุย เป็นเกาะที่อยู่กลางอ่าวไทยโดยเป็นอำเภอๆ หนึ่งของจังหวัดสุราษฎร์ธานี เดิมมีชื่อเสียงในฐานะแหล่งปลูกมะพร้าว แต่ปัจจุบันได้พัฒนาเป็นสถานที่ตากอากาศที่มีร้านค้า โรงแรม และสถานบันเทิงมากมาย โดยเกาะสมุยนั้นมีเนื้อที่ทั้งหมด 247 ตารางกิโลเมตร พื้นที่ 1 ใน 3 ของเกาะเป็นที่ราบแล้วล้อมรอบด้วยภูเขา</item>
        <item>เกาะตาชัย ตั้งอยู่ทางตอนเหนือสุดของ อุทยานแห่งชาติหมู่เกาะสิมิลัน และอยู่ไม่ไกลจาก หมู่เกาะสุรินทร์ มากนัก และถูกพบครั้งแรกโดยชายที่ชื่อ ตาชัย ทำให้ตั้งชื่อเกาะตามคนค้นพบว่า เกาะตาชัย  เกาะตาชัย ถูกสำรวจพบมานานแล้ว แต่เพิ่งจะขึ้นตรงกับ อุทยานแห่งชาติหมู่เกาะสิมิลัน และเปิดให้นักท่องเที่ยวได้ไปยลโฉมความงามได้ไม่นาน ทำให้ตอนนี้บน เกาะตาชัย สามารถท่องเที่ยวแบบไปเช้าเย็นกลับเพียงอย่างเดียวเท่านั้น เวลาที่ เกาะตาชัย งดงามที่สุดคือเดือนกุมภาพันธ์ - เมษายน จากนั้น เกาะตาชัย จะปิด 6 เดือน เพื่อให้ธรรมชาติได้ฟื้นฟู จุดเด่นที่ทำให้ เกาะตาชัย กลายเป็นสถานที่ท่องเที่ยวที่ใคร ๆ ก็อยากเดินทางไปชื่นชม เกาะตาชัย กันก็คือ ชายหาดทรายขาวเม็ดละเอียด เนื้อนุ่ม ที่มีความยาวทอดตัวขนานไปกับผืนน้ำประมาณ 700 เมตร</item>
        <item>สวนสนุกทางน้ำสุดยิ่งใหญ่ ถูกรังสรรค์ขึ้นมาเพื่อเป็นแหล่งสร้างสรรค์ประสบการณ์ดีดีในวันหยุดพักผ่อน พร้อมกับสร้างความสนุกสนานประทับใจให้กับคุณและคนในครอบครัว ภายในมีการตกแต่งและดีไซน์โดยรวบรวมแหล่งมหัศจรรย์งดงามของโลก ทั้งประติมากรรมแนวอินคา มายา, แอฟริกา เอเชีย, ตุรกี, ยุโรปเหนือ, อเมริกาเหนือ และขั้วโลกเหนือมารวมกันไว้ที่นี่ โดยมีเครื่องเล่นที่เด่น ๆ มากมาย อาทิ "เลซี่ ริเวอร์" ที่จะทำให้คุณได้ผจญภัยกับล่องน้ำที่มีความยาวถึง 335 เมตร สุดเร้าใจ ต่อด้วย "เวฟพูล" หรือ "อควา เพลย์พูล" เครื่องเล่นที่จำลองคลื่นสุดมัน รวมไปถึงเครื่องเล่นที่เป็นไฮท์ไลท์อย่าง "บูมเมอแรงโก้" และ "ซูเปอร์โบว์ล" ที่จะทำให้คุณสนุกสนานจนขอต่อรอบสอง นอกจากนี้ยังมีเครื่องเล่นทางน้ำต่าง ๆ ไม่ว่าจะเป็นสไลด์ถังน้ำขนาดใหญ่ ปืนฉีดน้ำหลากหลายขนาดต่างกัน มาร่วมประสบการณ์สุดมันกันได้รับรองจะติดใจจนถอนตัวไม่ขึ้น</item>


    </string-array>


</resources>